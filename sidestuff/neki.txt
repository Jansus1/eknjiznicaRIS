VPN so danes eden glavnih mehanizmov za
zagotavljanje varnosti, zasebnosti in dostopa do
omejenih virov na spletu. V času covida in
dela na daljavo so bili v porastu kibernetski na-
padi, zaradi česar je postala uporaba VPN še
bolj pogosta. Dober VPN omogoča vzpostavitev
varnega, šifriranega kanala med uporabnikom in
omrežjem ter zagotavlja varnost, zasebnost in
zanesljivost. Kljub številnim prednostim, ki jih
VPN ponuja, pa ni povsem odporen na napade.
Nepravilne konfiguracije, uporaba zastarelih pro-
tokolov in človeške napake lahko privedejo do
varnostnih tveganj in pustijo VPN odprt za različne
napade.
Po pregledu osnovnih konceptov delovanja
VPN, različnih protokolov in pogostih vrst na-
padov smo želeli teorijo podkrepiti s praktičnim
eksperimentom, v katerem smo rekreirali delovanje
VPN in izvedli napad nanj. Vzpostavili smo Open-
VPN povezavo med navideznima napravama ter
izvedli napad s ponarejanjem ARP, kar nam je
omogočilo rekreiranje napada s posrednikom. Ta
napad je pokazal, da zaradi napačne konfiguracije
VPN, v tem primeru brez šifriranja in avten-
tikacije, podatki v tunelu potujejo v nešifrirani
obliki, kar napadalcu omogoča popoln vpogled
v komunikacijo med napravama. To pomeni, da
že osnovne pomanjkljivosti v konfiguraciji lahko
povzročijo popolno razkritje podatkov. Za tem smo
vzpostavili pravilno konfiguracijo VPN z uporabo
sodobnih varnostnih mehanizmov, kot so TLS av-
tentikacija, certifikati, šifriranje z AES-256-GCM
ter preverjanje integritete z uporabo SHA512. Po
ponovitvi ARP napada v tem varnem okolju smo
ugotovili, da je promet kljub prestrezanju ostal
šifriran, vsebina podatkov pa neberljiva in s tem
zaščitena. S tem smo pokazali, da je ustrezna
konfiguracija ključna za varnost VPN povezave
in da so varnostne funkcije, kot so certifikati,
šifriranje in TLS preverjanje, nujne komponente
za odpornost VPN proti napadom.
Na podlagi analize realnih napadov iz prakse,
kot so vdori v Ivanti Pulse Secure VPN, Fortinet
SSL VPN, Fortinet SSL VPN in napad na omrežje
Viasat, in naše simulacije lahko sklepamo, da
je varnost VPN močno odvisna od konfiguracije
in ne le od izbrane tehnologije. Napačne nas-
tavitve, uporaba zastarelih protokolov ali poman-
jkanje šifriranja omogočajo napadalcem vstopne
točke v sisteme, kar lahko vodi do kraje poverilnic,
podatkov ali celo do obsežnih motenj delovanja
celotnih organizacij.
Zato je za učinkovito uporabo VPN ključno, da
skrbniki in uporabniki razumejo temeljna načela
delovanja, se izogibajo slabim praksam, redno
posodabljajo programsko opremo in uporabl-
jajo ustrezne varnostne protokole. Zavedanje o
možnostih napadov in poznavanje posledic na-
pačnih konfiguracij je bistvenega pomena za dol-
goročno zaščito informacijskih sistemov.
Kljub pridobljenim ugotovitvam pa na področju
VPN še vedno ostaja veliko izzivov. Ena od
pomembnih smeri prihodnjega dela je avtom-
atizirano preverjanje konfiguracij VPN, saj so
človeške napake pri VPN ena najpogostejših šibkih
točk. Potrebno je tudi boljše izobraževanje končnih
uporabnikov o nevarnostih, kot so phishing napadi,
saj lahko napadalci obidejo še tako dobro zaščiten
VPN, če pridobijo dostop do uporabniških poverilnic. Prav tako bi bilo smiselno raziskati napredne
metode zaznavanja in preprečevanja napadov s
posrednikom v realnem času, pa tudi vključevanje
umetne inteligence za dinamično odzivanje na
sumljivo vedenje v VPN prometu. Varnost VPN
bo morala v prihodnje slediti tudi razvoju kvant-
nega računalništva, ki lahko v prihodnosti ogrozi
trenutno uporabljene kriptografske protokole.
Za zdaj VPN ostaja eden najvarnejših in na-
jbolj razširjenih mehanizmov za zaščito om-
režnih povezav. Ob pravilni konfiguraciji in pre-
mišljeni uporabi lahko učinkovito zaščiti za-
sebnost, podatke in komunikacijo uporabnikov
pred večino sodobnih groženj. Vendar ta varnost
ni samoumevna, saj zahteva redno vzdrževanje,
posodabljanje ter zavedanje o tveganjih, ki so del
digitalnega okolja.
